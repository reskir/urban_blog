---
layout: post
title: "Įgimta teisė į nemokamą parkavimą"
date: 2018-12-09 20:10 +0200
categories: Supratimas
image: parkavimas_kieme.jpg
---

Neretas Lietuvos gyventojas, o ypač tas kuris gyvena mieste, gyvena su mintimi jog turi įgimtą teisę į nemokamą parkavimą šalia namų. Dėja, bet automobilio įsigyjimas dar nesuteikia nemokamų asfaltuotų 9 kvadratinių metrų šalia laiptinės, o už bendrą "nemokamą" parkavimą susimoka visi gyventojai, net ir tie kurie nesinaudoja asmeniniu automobiliu.

## Tavo automobilis – tavo problema

Dažnas vaizdas grįžtant vakare namo – chaotiškai išmėtyti automobiliai, kai kurie ant vejos, kai kas numeta tiesiog ant šaligatvio, taip blokuojant pesčiųjų eismą, arba palieka savo keturratų vaikų žaidimo aikštelėje. Vietos visiems neužtenka, tačiau desperatiški vairuotojai reikalauja už visų mokesčių mokėtojų pinigus įrengti jiems dar papildomas parkavimo vietas. Šioje vietoje tik meras kuris nori trumpalaikėje perspektyvoje gauti balsus pradės <a href="https://npilaite.lt/naujos-vietos-automibiliams-statyti-isruties-gatveje/">asfaltuoti</a> kiemus arba <a href="https://www.vilniuje.info/news/2158256/vilniaus-savivaldybe-irenge-dar-600-vietu-automobiliams">padenginėti</a> koriais – taip skatinant naudotis automobiliu.

<strong> Parkavimas kiemuose turi būti apmokestinamas, taip atlaisvinant vietos vairuotojams kurie pasiruošę mokėti didesnę kainą už automobilio naudojimąsį mieste ir galėtų laisvai rasti vietos vakare nepažeidžiant taisyklių. Kainą už automobilio parkavimą turėtų nustatyti miestas arba gyventojų bendruomenė, o už surinktus mokesčius atnaujinti arba išlaikyti kiemo gerbūvį – įrenginėti žaidimo aikšteles, tvarkyti šaligatvius ir kita. </strong>

## Pasirinkimo galimybės

Miestas vietoj investicijų į kiemų asfaltą – privalo suteikti patogų ir greitą viešąjį transportą kuris nenusileistų asmeniniam transportui pagal susisiekimo galimybes mieste, įrengti alternatyvaus judėjimo infrastruktūrą (dviračiams, paspirtukams ir kitom transporto priemonėm). Taip pat miestas turėtų kontruoliuoti ir administruoti parkavimo laikymasį, operatyviai bausti nedrausmingus vairuotojus, rinkti mokesčius.
