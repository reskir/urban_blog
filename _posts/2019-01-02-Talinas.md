---
layout: post
title: "Ko mes galime pasimokyti iš Talino"
description: Talino pavyzdys Vilniui
date: 2019-01-02 20:10 +0200
categories: Supratimas
image: tallin.jpg
---

Išgyvenęs tarybinius laikus Talinas atrodo suprato, kodėl yra svarbu saugoti savo paveldą ir sudaryti patogias sąlygas pėsčiųjų eismui miesto centre. Štai keli pastebėjimai, kuo mes galime pasimokyti iš Estijos sostinės.

# Senamiestis be automobilių tranzito

Kai vaikštai Talino senamiesčio gatvelėmis jautiesi saugiai, šaligatvio pločio užtenka visiems, o jei ir jo pritrūksta galima laisvai pasinaudoti keliu kuris nėra užstatytas, eismas juo irgi apribotas – automobiliai ir viešasis transportas apvažiuoja šia miesto dalį, leidžiama važiuoti tik taksi, aptarnaujančiam transportą tam tikromis valandomis ir rezidentams.

{% asset talino-eismas.jpg alt="Eismas Talino senamiestyje draudžiamas" magick:half %}

<div class="lighter smaller mt10">
    Talino senamiestyje draudžiamas tranzitinis eismas
</div>

# Gatvių barstymas

Vilniuje, kaip ir pas mūsų rytinius kaimynus (linkėjimai Minskui ir Maskvai) žiema yra barstoma druska kuri kenkia ne tik batams, bet ir keturkojams, medžiams, bei kitiems augalams. Taline, kaip ir Helsinkyje, Osle bei Stokholme barstoma ant šaligatvio granitine skalda kuri yra ekologiška ir saugi aplinkai.

{% asset talin-granit.jpg alt="Taline barstoma granitine skalda" %}

# Viešasis transportas

Dar vienas aspektas kuriuo Talinas gali būti laikomas pavyzdžiu – tai viešasis transportas. Efektyviai organizuotas eismas centrinėje miesto dalyje, penkios transporto rūšis - tramvajus, troleibusas, autobusas, traukiniai ir keltas. Rezidentai gali naudotis transportu nemokamai, tačiau turistams ir nepriregistruotiems asmenims teks susimokėti už pravažiavimą, mėnesinis bilietas kainuos 23 eurus.

{% asset talin-tram.jpg alt="Efektyvus viešasis transportas Taline" %}
