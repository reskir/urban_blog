---
layout: post
title: "Kur palikti dviratį"
date: 2018-10-02 20:10 +0200
categories: Supratimas
image: bicycle-parking.jpg
---

Viena iš esminės dviračių infrastruktūros dalis – tai laikymas ir saugojimas. Kai reikia mieste įveikti atstumą 6 - 8 kilometrų spindulyje, pvz. apsipirkti šalia namų, aplankyti daktarą rajono poliklinikoje ar atlikti kitus kasdienius reikalus, greičiausiai ir patogiausiai būtų naudoti dviratį, tačiau dažnai atsisakome kelionės šia transporto priemone, kai pagalvojame apie tai kiek reikia atlikti veiksmų tam, kad pradėtume judėti, ypač jeigu gyvename daugiabutyje. Patogiai ir saugiai laikyti dviratį mieste šiuo metu gali ne visi jo gyventojai ir dauguma viešų vietų neturi patogių parkavimo vietų skirtų dviračiams, tačiau situacija mieste kasmet gerėja, jau Vilniuje pradedami aktyviai įrenginėti "U" formos rėmo stovai kurie puikiai tinka trumpalaikiam dviračio saugojimui.

{% asset bicycle-rack-vilnius.jpg width="400" alt="U formos dviračio stovas" %}

<div class="lighter x--pt smaller">
Patogus dviračio stovas rėmui prirakinti.
</div>

Tačiau prie namų dažniausiai nėra saugios vietos palikti dviratį ir žmonės priversti laikyti jį bute arba sandėlyje, kas yra labai nepatogu. Tie kurie turi požeminį parkavimą dažniausiai įrenginėja atskirą vietą dviračiams ir ten ramiai gali saugoti savo turtą – tai žymiai palengvina gyvenimą dviratininkams.

{% asset bicycle-parking.jpg alt="Gera dviračių infrastruktūrą negali apsieiti be parkavimo ir dviračio saugojimo." %}

<div class="lighter x--pt smaller">
Gera dviračių infrastruktūra negali apsieiti be parkavimo ir dviračio saugojimo
</div>

Dviračio parkavimas ir laikymas turėtų atitikti šiems kriterijams.

## Saugumas

Geriausiu atveju laikyti dviratį užrakinta atskiroje ir jam skirtoje vietoje, tam galima įrengti specialias dėžes parkavimui šalia namų arba bendra uždarą patalpą kuria galėtų naudotis namo gyventojai.

{% asset bicycle-box-1.jpg alt="Dviračio dėže" %}
{% asset bicycle-box-3.jpg alt="Dviračio dėže" %}

## Patogumas

Dviračio stovus ir parkavimo vietas reikėtų įrenginėti kuo įmanoma arčiau pagrindinio įėjimo, tokiu atveju dviračiu parkavimo vietų matomumas būtų žymiai geresnis ir naudotis dviračiu būtų paprasčiau ir patogiau, ypač kai grįžti iš parduotuvės.

{% asset bicycle-parking-2.jpg alt="Dviračio parkavimas prie pat įėjimo" %}